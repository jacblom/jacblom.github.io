# Aanbieden en opvragen Grondwatermonitoringput BRO	

##	Inleiding
In de basisregistratie ondergrond (BRO) wordt een aantal typen gegevens geregistreerd, de registratieobjecten. Een van de registratieobjecten is de 'Grondwatermonitoringput'. 

##	Opbouw documentatie
Deze documentatie behandelt het aanleveren en opvragen van gegegevens over het registratieobject grondwatermonitoringput. 
De documentatie is geschreven vanuit zowel functioneel als technisch perspectief.
* De handboeken voor inname en uitgifte van gegevens richten zich op de processen en geven een functionele beschrijving hiervan.
* De koppelvlakbeschrijvingen geven aan op welke manier de aanlevering en uitvraging van gegevens technisch gerealiseerd is. 
Ze beschrijven de Application Programming Interfaces (API's) van de webservices. Kennis van XML en webservices is daarvoor vereist. 
De teksten zijn echter zo geschreven dat overige belangstellenden de technische werking van het koppelvlak kunnen volgen. 

## Doel en doelgroep

De handboeken voor inname en uitgifte van gegevens richten zich op:
* de partijen die grondwatermonitoringput aan de registerbeheerder van de BRO aanbieden
* de partijen die de grondwatermonitoringput van de BRO willen opvragen
De handboeken beschrijven hoe de processen voor inname en uitgifte globaal verlopen. Het doel is de leveranciers van gegevens, de dataleveranciers, in algemeen begrijpelijke bewoordingen inzicht te geven in de stappen die in dit proces worden doorlopen, in de begrippenwereld die wordt gehanteerd, in de vormen van controle en in de berichten die tussen de leverancier en de registerbeheerder worden uitgewisseld. 

De koppelvlakbeschrijvingen voor inname en uitgifte richten zich op:
* de technisch specialisten die de aansluiting realiseren tussen de systemen van de dataleveranciers en het systeem van de BRO
* de technisch specialisten die de aansluiting realiseren tussen de systemen van de data-afnemers en het systeem van de BRO
